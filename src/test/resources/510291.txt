Kernſpruͤchlein vnd Hertzbrechendes
Gebetlein/ des heiligen Koͤnig vnd
Propheten Davids.
Aus dem 25. Pſalm/ vnd bey Chriſtlicher
Leichbeſtattung
Des weiland Ehrenveſten vnd Hoch-
geachten Herrn
David Lotters/
Churfuͤrſtlichen Saͤchſiſchen Landt-
Rentmeiſters zu Dreßden/ Welcher den 27.
Martij 1617. ſelig in Gott verſchieden/ vnd den
1. April Chriſtlich vnd anſehlich zur Erden
beſtattet worden/
Erklaͤret/ vnd auff begehren in
Druck verfertiget/
Durch
Matthiam Hoe von Hoenegg/ der H. Schrifft
Doctorn/ Churfuͤrſtl. Saͤchſ. OberHoff-
Predigern daſelbſt.
Leipzig/
Typis Lambergianis,
Gedruckt durch Johan Gluͤck/ An. 1617.





  In Nomine Jesu.
TEXT,
Auß dem Fuͤnffvnd zwantzigſten Pſalm.v. 17. 18.
DJe Angſt meines Hertzens iſt
groß/ fuͤhre mich auß meinen
Noͤthen/ Siehe an meinen Jam-
mer vnd Elend/ vnd vergib mir
alle meine Suͤnde.
  JHr meine Geliebte vnd Andechtige
in dem HErrn Chriſto Jeſu: Gar art-
lich haben die lieben Alten Kirchenlehrer
daß Geiſtreiche ſchoͤne Pſaͤlterlein des hei-
ligen Koͤnigs vñ Propheten Davids einer
Apotecken vnd ſchoͤnen Garten vergliechen. Denn wie
in einer Apotecken allerley Artzney vnnd Labſal zu fin-
den/ damit ein Krancker ſich anſtreichen/ in zuhangen-
den Ohnmachten erquicken/ in groſſer Mattigkeit la-
ben vnnd ſtercken kan. Eben alſo ereignen ſich in dem
Pſalter Davids krefftige Labſaln/ welche viel betruͤb-
te/ viel krancke vnnd matte Hertzlein gebrauchet/ ſich
darmit beſtrichen/ vnd zimlich erquicket haben.
Jn einem Garten ſind allerley ſchoͤne wolriechen-
A ijde Blu-

Chriſtliche Leichpredigt.
de Blumen: Aber einem beliebt bißweilen dieſes/ ei-
nem andern ein anders Bluͤmlein abzubrechen/ ein
Reuchbuͤſchlein daraus zu machen/ daran zu riechen/
vnnd ſich darmit zu laben/ vnd zu erquicken. Alſo iſt
freylich auch der Pſalter Davids voll ſchoͤner vnd woll-
riechender Blumen: Aber einem Chriſten gefellet vor
andern dieſes oder jenes Spruͤchlein/ welches er jhme
in den Garten des heiligen Geiſtes abbricht/ vnd zu ſei-
ner notturfft ſtets vnd fleiſſig gebrauchet.
Jnmaſſen dann der weiland Ehrnveſte vnd Hoch-
geachte Herr David Lotter/ Churfuͤrſtlicher Saͤch-
ſiſcher LandRentmeiſter ſeliger/ zu ſeiner ſtuͤndlichen
Labung vnnd Erquickung/ daß abgeleſene Spruͤchlein
des heiligen Davids in ſeiner toͤdtlichen Schwachheit
außerkohren vnd gebrauchet. Weiln dann ſolches aus
dem Pſalm Davids genommen/ welchen Herr Luthe-
rus ſeliger/ ohne das verordnet/ daß man jhn krancken
vnd ſterbenden Leuten fleiſſig fuͤrhalten ſolle/ auch des
Herrn LandRentmeiſters hinterlaſſene Fraw Wittib/
vnd anverwandten geſucht vnd gebeten/ dieſes kurtze
Gebetlein des Herrn Rentmeiſters/ zum letzten Ehren-
gedechtnuͤß/ vnd vielen Chriſten zu nuͤtzlicher anleitung
zu erklaͤren/ So wollen wir vns auch nun zur betrach-
tung deſſelbigẽ/ ohne fernern eingang wenden vñ bege-
ben/ Anhoͤrende/ Davids  Lamentationem, & ora-
tionem, wie der liebe David ſo engſtig-
lich gewimmert/ gewinſelt/ geklaget/
vnd in ſeiner groſſen noth zu Gott ge-
ruffen habe.
Hier-

Chriſtliche Leichpredigt.
Hiervon wollen wir auffs kuͤrtzeſte vnd einfaͤlti-
geſt reden vnd hoͤren.
Ewer Chriſtliche Liebe bereite jhre Hertzen vnd
Ohren zu fleiſſiger andechtiger beharrlicher auffmer-
ckung.
Der getrewe Barmhertzige GOtt verleihe
vns allen die Gnadenkrafft des heiligen Geiſtes/
vmb ſeines geliebten Sohns Jeſu Chriſti vnſers
HErrn vnd Heylandes willen/ Amen.
TRACTATIO.
DArmit wir nun/ Meine Geliebte in dem
HErren Chriſto JEſu/ dieſes verleſene Kern-
Spruͤchlein Davids recht verſtehen lernen/ ſo laſſet vns
auff nachfolgende vmbſtende achtung haben:
Erſtlich/ Wer doch der ſey/ der ſo engſtiglich hie
klaget vnd winſelt?
Fuͤr das andere/ Waruͤber dann die Klage ge-
ſchehe?
Zum dritten/ Gegen wem?
Vnd zum vierdten/ Warzu/ oder zu was ende?
Was dann der liebe David begehre/ das jhm auff ſolch
ſein wimmern vnd wehklagen widerfahren ſolle?
  Anlangende nun das Erſte Puͤnctlein/ wer
doch der ſey/ der hie ſo klaͤglich thut/ der von ſo groſſer
Hertzens angſt/ von ſo groſſen noͤthen/ von ſolchem
A iijJam-

ChriſtlicheLeichpredigt.
Jammer vud Elend redet/ ſo gibts der Titel vnnd die
Vberſchrifft des Pſalms/ das es der liebe David ſey/
der David/ verſtehet der Jſai Sohn geweſen/ der Da-
vid/ der ohn alle ſeine Gedancken auff GOttes verord-
1. Sam. 16.nung zum Koͤnig geſalbet worden/ 1. Sam. 16. Cap.
der David/ der ein Außerwehlter Gottes/ ein von Gott
mit dem heiligen Oel geſalbter genennet wird/ Pſalm.
89. der David/ der ein Mann nach dem Hertzen vnnd
Actor. 13.Wunſch Gottes geweſen/ Actor. 13. der David/ der ein
außerkohrner Koͤnig vnd Prophet geweſen/ der vnſerm
Matth. 1.
Matth. 15.
Matth. 22.
Marc. 12.
Luc. 20.HErren GOtt gleichſam im Schoß geſeſſen/ nach wel-
chem Chriſtus JEſus ſo offt Davids Sohn geheiſſen
worden/ Matth. am 1. am 15. am 22. Marci am 12. Luc.
am 20. Cap. vnd an andern orten mehr.
Dieſer liebe/ dieſer heilige David muß hie vber-
laut dermaſſen winſeln vnnd wehklagen/ das es einem
Stein in der Erden erbarmen moͤchte.
II.
Je waruͤber klaget er dann? was iſt doch
dem lieben ſeligen Mann Gottes geweſen?
1. Klaget er vber groſſe Angſt ſeines Hertzens:
Die Angſt meines Hertzens iſt groß/ ſpricht er:
das iſt/ Jch fuͤhle/ das mein Hertz ſehr geengſtet iſt/
das mir gar bang wird vmb das Hertz. Mein Hertz iſt
gepreſſet/ es wird gequelet/ vnd von ſchmertzen gleich-
ſam belagert/ wie daß Woͤrtlein Angſt oder Zur, in
Pſalm 116.
Pſalm 118.der heiligen Sprach lautet/ vnnd alſo gebrauchet wird
im 116. ſo wol im 118. Pſalm Davids/ vnnd an andern
orten

Chriſtliche Leichpredigt.
orten mehr. Die Angſt iſt nun Geiſtlich/ vnd ent-
ſtehet vber dem auffwachen vnſerer Suͤnden/ ſie entſte-
het vber der erinnerung des Zorns vnnd ſtrengen Ge-
rechtigkeit Gottes/ Sie erfolget wann wir gedencken
an das grimmige wuͤten vnd toben des leidigen Teuf-
fels. Dieſe groſſe Angſt heiſſt ſonſten die druckende
Hand Gottes/ die Pfeile Gottes/ die Baͤche Belials/
Pſalm 18. vnd Pſalm 32. 38. Wann ſich Gott in einenPſalm 18.
Pſalm 32.
Pſalm 38.
Pſalm 13.
Pſalm 77.
Eſa. 49.
Grawſamen verwandelt/ wann er thut als ob er hette
vnſer vergeſſen/ als ob er vns ewiglich verſtoſſen hett/
vnd keine Gnad mehr erzeigen wolle. Es iſt aber auch
die Angſt groß bißweilen/ bey manchem Leiblich/ zu-
mal in ſchweren vnd gefehrlichen Kranckheiten/ wann
die Krefften entgehen/ wann die Mattigkeit vberhand
nimmet/ da klagen die Patienten hefftig/ wie groß die
Angſt ſey bey jhnen/ wie weh jhnen das Hertz thue/ wie
daſſelbe beklemmet/ gepreſſet vnd gequelet werde. Das
iſt eins/ waruͤber David klage/ nemblich/ vber die groſ-
ſe Angſt ſeines Hertzen.
Es klaget der liebe David fuͤr das andere/ vber
die Noͤthen/ daß Woͤrtlein Mezukah, heiſſet meiſten-
theils auch leibliche Noͤten/ allerhand Vngluͤck/ Creutz
vnd Truͤbſal/ das einem Menſchen hie auff Erden be-
gegnet. Jn ſolchen Noͤthen nun/ ſtack David auch/
darumb er derſelbigen in ſeiner Klage mit Namen er-
wehnet vnd gedencket.
Fuͤr das dritte/ ſo klagt er vber den Jammer vnd
Elend/ in welchem er ſtecke vnd ſchwebe. Durch den
Jammer verſtehet er ſeine Nichtigkeit vnd Vnwirdig-
keit.

Chriſtliche Leichpredigt.
keit. Ach wil er ſprechen/ Herꝛ ich bin ein armer ſchlech-
ter Menſch/ ach ich bin nichts fuͤr deinen Augen/ ach bey
mir iſt nur jam̃er zu finden/ an allen orten/ ein Marter-
holtz bin ich/ vnd viel zugering/ vñ vnwirdig aller deiner
trewe. Durch das Elend verſtehet er ſeine Muͤheſeligkeit/
Laborem hats der Lateiniſche Dolmetſcher recht gege-
ben: Er wil ſprechen/ er ſey voller muͤhe vnd arbeit/ er
fuͤhre ein vnruhig/ muͤhſelig Leben/ die arbeit/ die be-
ruffs arbeit/ die Creutz arbeit/ die ſchmertz arbeit ma-
che jhm ſein Leben gar ſawer/ vnnd verurſache jhn/
hertzlich vnd ſchmertzlich zu winſeln vnd zu klagen.
Jnſonderheit aber vnd zum vierdten/ druckte dem
lieben David ein boͤſer Schweer/ der gebrant wie ein
Carfunckel/ mit Namen die Suͤnde. Jn welcher er
nicht allein empfangen vnnd geboren war/ beſondern
auch/ aus Menſchlicher ſchwachheit/ vnd durch vberey-
lung ſeines verderbten Fleiſches vnd Bluts ſelbſt/ ſol-
che wider Gott den HErrn begangen.
Dieſes Vbel befindet David an ſich/ vnd dencket
dem Werck nach/ was aus der Suͤnde erfolge/ wie heff-
tig nemblich Gott wider die Suͤnd zuͤrne.
Wie er ſein Angeſicht wegen der Suͤnde verber-
ge/ wie er allerhand Fluch vnd ſtraffen drewe/ Levit.
26. Deut. 28.
Levit. 26.
Deuter. 28.Beklaget alſo Summariter ſein Leibliches vnd
Geiſtliches Elend/ in dem er ſtecket: Denn er fuͤhlets/
wie angſt/ wie bang/ wie weh jhm ſey/ da kan er es nicht
laſſen fuͤr groſſen ſchmertzen zu lamentiren, vnnd zu
klagen/

Chriſtliche Leichpredigt.
klagen nicht anders/ als wie ein Bret knarren vnd kra-
chen muß/ wann es ſo ſehr vnd hefftig bechweret vnnd
gedrucket wird.
III.
Wem klaget aber David dieſe ſeine noth?
Nicht dem Koͤnig Saul/ der wuͤrd jhm ſchlechten Troſt
zugeſprochen haben.
Nicht ſeinen Freunden vnd Vorwandten/ dañ die
hetten in ſolchem Zuſtand von jhme abgeſetzet/ wie er
ſpricht/ Pſalm 38.
Pſalm 38. Er klagets ſeinem lieben HErrn vnd Gott/ zu dem
er im eingang geſprochen: Nach dir HErr verlan-
get mich/ Mein Gott ich hoffe auff dich. Fuͤr
dem ſchuͤttet er ſein Hertz auß/ Pſalm 42. Dann Da-Pſalm. 42.
vid wuſte/ daß an dem ort das klagen recht angeleget
were.
Daß GOtt nicht die Ohren zuſtopffe/ ſondern es
gewiß hoͤre/ vnnd ſein Ohr drauff mercke. Daß er die
Thraͤnen auff faſſe/ daß er ſie durch die Wolcken dringenSyrach. 35.
laſſe/ vnd drein ſehe/ Syrach. am 35. Cap.
Er klagets dem HErren/ den er wol kante/ daß er
ſey Gnedig/ Barmhertzig/ vnnd von groſſer Guͤte/
Pſalm 103.
Pſalm. 103. Dem Gott des Heyls/ klagets er/ Pſalm 68. demPſalm 68.
klaget er/ dem alle glaͤubige jhr noth fuͤrgebracht ha-
ben/ Pſalm 22.
Pſalm 22. Ja der es ſelbſt begeret/ daß man es alſo thun ſol-
le/ Pſalm 50.Pſalm 50.
BZu

Chriſtliche Leichpredigt.
IV.
Zu was ende aber geſchicht es von dem lie-
ben David? Was ſolle doch dieſes winſeln vnd klagen
nur bedeuten? Vergeblich klaget er nicht/ ſondern zu
dem ende/ daß er huͤlff vnd rettung von dem lieben Gott
erlangen vnd erbitten moͤge. Wie er dann mit ſehn-
lichen Worten hierumb anſuchet/ da er ſpricht:
Fuͤhre mich aus meinen noͤthen: Siehe an
meinen Jammer vnd Elend/ vergib mir alle
meine Suͤnde.
Dreyerley wirbet David bey dem dreeinigen
Gott.
1. Daß er jhn aus ſeinen noͤthen fuͤhren wolle.
Dieſes Woͤrtlein fuͤhren/ Hozieni, heiſſet in der heili-
gen Schrifft/ meiſteniheils/ ein ſolches außfuͤhren/ das
mit ſtarcker Hand/ vnd mit einem gewaltigen Arm ge-
ſchicht/ das durch Goͤttliche Krafft verrichtet wird/ vnd
gebrauchet der heilige Geiſt dieſes Woͤrtlein/ wann er
Exod. 3.redet von der außfuͤhrung der Kinder Iſrael auß Egy-
pten/ als im andern Buch Moſis am 3. Cap. da GOtt
dem Moſi im fewrigen Buſch erſcheinet/ vnd jhm befih-
Exod. 20.let/ daß er das Volck aus Egypten fuͤhren ſolle/ im an-
dern Buch Moſis am 20. Cap. beſchreibet ſich Gott der
HErr/ daß er der ſey/ der Iſrael auß Egypten gefuͤh-
Ioſuæ 24.ret habe. In gleichen im Buͤchlein Joſuæ am 24.
Cap. da dann vberall dieſes Woͤrtlein ſtehet/ der hei-
lige David ruͤhmet Gott den HErren/ vnd ſpricht/ Er
ſey ein ſolcher Gott/ der die gefangen außfuͤhre zu rech-
ter zeit/

Chriſtliche Leichpredigt.
ter zeit/ im 68. Pſalm/ da brauchet er abermahl dieſes
Woͤrtlein jaza, vnnd erſcheinet demnach/ wann er hiePſalm. 68.
betet/ Fuͤhre mich aus meinen noͤthen/ daß er
anſuchet vmb eine krefftige/ mechtige/ vnd vollkomme-
ne außfuͤhrung vnd erledigung aus aller Angſt/ Noth/
Truͤbſal vnd Hertzeleid.
Fuͤr das andere/ bittet er vmb anſehung des
Jammers vnd Elendes/ Ach HErr wende deine Augen
nicht ab von mir/ wil David ſprechen/ Ach HErr kehre
mir nicht den Ruͤcken/ ach HERR laß mich von deinem
Angeſicht nicht verſtoſſen werden ewiglich. Reſpice
Domine; Siehe an HErr/ mich deinen armen Knecht.
Siehe an meinen Jammer vnnd Elend/ Siehe doch in
was Angſt vnnd noth ich ſchwebe/ ach HErr laß dich es
erbarmen. Wann von Gott das anſehen geſaget wird/
ſo heiſt es nicht ein ſchlechtes vnd bloſſes ſehen: wie wir
Menſchen manchen Jammer bey vnſerm Nechſten ſehen/
aber ſelten vns ſolchen zu Hertzen gehen laſſen/ noch viel
weniger helffen wir jhme/ ja wir koͤnnen jhme wegen
mangel der krefften nicht helffen. Alſo ſahe an den
Jammer vnnd Elend des Menſchen/ der vnter die Moͤr-
der gefallen/ vnnd ſehr verwundet war/ der Prieſter/
der ſahe wol die Wunden/ aber er gienge darvon/ vnnd
halffe nicht. Alſo ſahe jhn an der Levit/ Luc. 10. Cap.Luc. 10.
Bey Gott aber iſt viel ein anders anſehen/ vnſers Jam-
mers/ da findet ſich bey jme ein recht inbruͤnſtigs erbar-
men/ fuͤr welchem jme das Hertz gleichſam brechen wil/
Jerem. 31. Cap. da heiſts/ Mich jammert des Vol-Ierem. 31.
B ijckes/

Chriſtliche Leichpredigt
Marc. 8.ckes/ Marc. 8. da heiſts: Jch muß mich ſeiner er-
barmen/ dann Ephraim iſt mein tewrer Sohn/
vnd mein trawtes Kind/ Jerem. 31.
Wann GOTT vnſern Jammer vnnd Elend
anſiehet/ ſo heiſſets ſo viel/ als daß er vns von vnſerm
Jammer vnd Elend errette vnd helffe. Alſo brauchet
dieſes Woͤrtlein Lea/ Der HERR hat angeſehen
Geneſ. 29.mein Elend/ Geneſ. 29. Alſo ſtehet/ Gott habe das
Elend der Jſraeliten angeſehen/ da er nemblichen
ſie wircklich auß dem Dienſthauß Egypti fuͤhren lieſſe/
Exod. 4.Exod. 4. Da David im Elend vnd in der Flucht war/
fuͤr ſeinem auffruͤhriſchen Sohn Abſolon/ auch vom
Simei grauſam geleſtert wurde/ troͤſtete er ſich der
mechtigen huͤlffe Gottes/ vnd ſprach: Vielleicht wird
2. Sam. 16.der HErr mein Elend anſehen/ 2. Sam. 16. das
Tob. 4.heiſſet die Schrifft/ mit gnaden anſehen/ Tob. am 4.
1. Sam. 1.Syrach am 11. Cap. Alſo ſagt Hanna zu Gott/ wirſtu
deiner Magd Elend anſehen/ 1. Sam. 1. vnd deutet
ſo viel an/ wann jhr GOtt werde wircklich helffen/ ſo
wolle ſie ſich mit ſchuͤldiger danckbarkeit gegen jhme
bezeigen. Nun vmb ein ſolch anſehen des Jammers
vnnd Elendes hat der liebe David hie im verleſenen
Spruͤchlein auch gebeten.
Mich. 7.
Eſa. 38.
Dan. 9.
Eſa. 43.
Eſa. 1.
Pſal. 51.Fuͤrs dritte/ ſo haltet er an vmb vergebung der
Suͤnden. Vergib/ ſpricht er/ das iſt/ laſſe nach/ ver-
giß/ laſſe ſie todt vñ ab ſeyn/ laſſe ſie ins Meer verſencket/
laſſe ſie hinterruͤcks geworffen/ laſſe ſie verſieglet/ laſſe
ſie getilget/ laſſe ſie ab vnd weg gewaſchen ſeyn.
Vergib

Cſtriſtliche Leichpredigt.
Vergib mir/ ſagt David/ vnnd iſt ſorgfaͤltig fuͤr
ſeine Perſon/ Mir/ Mir vergib HErr die Suͤnde/ dañ
nicht nur andere/ ſondern auch Jch/ Jch hab HErr
wider dich geſuͤndiget/ Pſalm 51. Darumb vergib
mir meine/ vnnd zwar alle meine Suͤnde/ alle/ die Jch
an mir habe/ alle wiſſende vnd vnwiſſende/ alle bekante
vnd vnbekante Suͤnde/ alle die ich fuͤrſetzlich/ vnnd aus
Menſchlicher ſchwachheit begangen habe. Alle die Jch
mit Worten/ mit Wercken/ vnd Gedancken gethan/ al-
le Peccata omiſſionis & commiſſionis, alle Suͤnde
meiner Jugend/ alle Suͤnde meines Alters/ Jn Sum-
ma/ HErr mache mich Schneeweiß/ zehle mich quit vnd
loß/ von allen/ allen meinen Suͤnden/ daß nicht ein
ſtaͤublein Suͤnde mehr auff mir ſey. Sondern ich mit
froͤlichem Hertzen fuͤr dein allerheiligſtes Angeſicht
gantz rein kommen moͤge. Vmb das war es dem lieben
David zuthun/ deßwegen hatte er ſo ſehnlich ſein Jam-
mer vnd Elend Gott dem HErrn geklaget/ auff daß das
Vaterhertz Gottes erweichet/ er aus ſeinen noͤthen ge-
fuͤhret/ von allem Jammer/ Elende vnnd Suͤnden
gnediglich vnd gaͤntzlich errettet vnnd erlediget wuͤrde.
Vnd das iſt alſo die erklerung des fuͤrgenom̃enen Klag-
ſpruͤchleins des H. Koͤnigs vnd Propheten Davids.
Lehren.
So kurtz nun daſſelbige von Worten/ ſo
reich iſt es hingegen von fuͤrtrefflichen Lehren/ dann
da lernen wir rechtſchaffen verſtehen/ was der heilige
Paulus ſaget/ daß GOttes Weg vnd Gericht gantz vn-
B iijbegreiff-

Chriſtliche Leichpredigt.
begreifflich vnd vnerforſchlich ſeyn/ Rom. 11. Weil er
Rom. 11.auch die ſeinigen/ die er lieb hat/ die Leute ſind nach ſei-
nem Hertzen vnd Wolgefallen/ in groſſe Angſt/ in Noͤ-
then/ in Jammer vnd Elend gerahten leſſet. Das/ das
ſolte nicht ſeyn/ nach der Menſchen vrtheil vnd gedan-
cken. Einen ſolchen David ſolte der liebe Gott kein boͤ-
ſes Aug haben anſehen/ keinen boͤſen Wind anwehen
laſſen. Solcher Leute ſolt GOtt mit allem Creutz/
Angſt/ Noth/ Jammer vnd Elend billich verſchonen/
vnd wann er je luſt hat/ ſie von der Welt in ſein Reich
zuverſetzen/ ſo moͤchte er es doch wie mit Henoch vñ Elia
machen/ ſie lebendig gen Himmel holen/ vnd nicht vor-
her ſo viel Angſt/ Noth/ Jammer vnd Elend jhnen zu-
ſchicken. Das ſind die gedancken der Menſchen/ die auch
wol bißweilen den Heiligen Gottes zugeſetzet haben/
wie wir leſen von Jeremia am 12. vnd von Aſaph im
Ierem. 12.
Pſalm 73.73. Pſalm.
Es heiſſet aber/ daß Gottes Weg vnd Gedancken
viel anders ſeyn/ dañ vnſere Wege/ Eſa. 55. Cap. Gott
Eſa. 55.
Num. 23.iſt nicht wie ein Menſch/ Num. 23. Cap. Drumb ma-
Pſalm 4.
Pſalm 71.chet er es auch viel anders als wir es vns einbilden/ Er
fuͤhret die ſeinigen wuͤnderlich/ Pſalm 4. Er leſſet ſie
Prov. 3.
Pſalm 68.erfahren groß vnd viel Angſt/ Pſal. 71. er zuͤchtiget ſie/
Deuter. 32.
1. Sam. 2.Prov. 3. Er legt jhnen ſchwere laſt auff/ Pſalm 68. Er
Pſalm 75.
Pſalm 116.verwundet ſie/ er ſchlaͤget ſie/ er toͤdtet ſie/ Deuter. 32.
1. Sam. 2. Er ſchencket jnen ein CreutzKelch ein/ Pſal.
Pſalm 80.
1. Pet. 4.
Pſalm 34.75. Pſalm 116. Er ſpeiſet ſie mit ThraͤnenBrod/ Pſal.
80. Er hebet ſein Gericht an von jhnen/ 1. Petr. 4. cap.
Er leſſet ſie viel leiden/ Pſalm 34. bald da/ bald dort
eine

Chriſtliche Leichpredigt.
eine Fluth vber ſie rauſchen/ Pſalm 42. Er leſſet ſie
groſſe noͤthen betreffen/ Pſal. 46. Er ſteupet ſie/ Hebr.Pſalm 42.
Pſalm 46.
12. Er leſſet viel Truͤbſal vber ſie kommen/ Actor. 14.Hebr. 12.
Actor. 14.
das ſie mit David vber Angſt/ Noͤthen/ Jammer vnd
Elend klagen/ daß ſie mit dem Koͤnig Hiskia wie eineEſa. 38.
Taube vnd Schwalbe girren vnd winſeln muͤſſen/ Eſa.
38. Das iſt ein ſtuͤck der wunderbahren Regierung
vnſers lieben Gottes/ vnnd vermercken wir/ daß es der
hoͤchſte mit allen ſeinen Heiligen alſo gemachet habe.
Ja auch mit ſeinem eignen Sohn/ der am Oeleberg mit
Warheit hat auffruffen koͤnnen/ die Angſt meines her-
tzens iſt groß/ als er ſeinen Blutigen Schweiß geſchwi-Matth. 26.
tzet/ als er geſprochen: Meine Seele iſt betruͤbet biß inLuc. 23.
den Todt/ Luc. 23. Mit dieſem eingebohrnen Sohn/
hats GOtt der Himliſche Vater alſo gemachet/ daß er
auffſchreyen muſts mit lauter ſtimme/ Mein Gott/ meinMatth. 27.
GOtt/ warumb haſtu mich verlaſſen/ Matth. 27. die
Angſt des Hertzens/ die Noͤthen/ der Jammer/ das E-
lend war ſo groß bey jhm/ daß er klaget: Jch bin ein
Wurm vnd kein Menſch/ Jtem: Angſt iſt nahe/
Ich bin ausgeſchuͤtt wie Waſſer/ alle meine Ge-
beine haben ſich zutrennet/ mein Hertz iſt in mei-
nem Leibe wie zerſchmoltzen Wachs/ meine kreff-
te ſind vertrocknet/ wie ein Scherbe/ vnnd meine
Zunge klebet an meinem Gaumen/ vnd du legeſt
mich in des Todes ſtaub/ Pſalm 22. Dahero wirPſalm 22.
vns die Rechnung zu machen haben/ weil weder David
noch andere Heiligen Gottes/ ja weil Chriſtus Jeſus
ſelbſt der Hertzens Angſt/ der Noͤthen/ des Jammers/
des

Chriſtliche Leichpredigt.
des Elends nicht vberhaben geweſen/ daß es vns auch
nicht anders ergehen koͤnne vnd werde. Sollen vns de-
Matth. 10.rowegen nur bey zeiten darein ergeben/ vnd willig vn-
ſer Creutz auff vns nehmen/ Matth. 10. vns nicht be-
duͤncken laſſen/ als ob vns was ſeltzams/ was newes vnd
1. Petr. 4.vngewoͤhnliches widerfuͤhre/ 1. Petr. 4. Nein/ nein jhr
Geliebte/ vnſere Vaͤter haben auch in dem Karren ge-
zogen/ ſind auch in dieſem Spittal kranck gelegen/ ſie
haben auch erfahren muͤſſen groſſe Angſt im Hertzen/ ſie
haben außgeſtanden/ Noth/ Jammer vnd Elend/ bald
ſind ſie mit Kranckheit vnd Leibes ſchmertzen/ bald mit
Waſſer vnd Fewers gefehrligkeit heimgeſuchet/ bald
ſind ſie zu Wittiben/ bald zu Waͤyſen/ bald zu Pilgrimb
vnd Frembdlingen/ ja ſie ſind meiſtentheils zu Mar-
terhoͤltzer worden. Vnd das alles nach dem vnwandel-
baren Raht vnd Willen vnſers lieben GOttes/ der hats
alſo geſchicket vnd verordnet/ der thuts noch bey einem
jeden vnter vns/ das iſt die bitter Salſen/ die zu dem
Oſterlaͤmblein gehoͤret/ wer daß niedliche Fleiſch des
Laͤmbleins JeſuChriſti genieſſen wil/ der muß die Sal-
Exod. 12.ſen auch darzu nehmen/ Exod. 12. Cap. Es weiß der lie-
Eſa. 26.be Gott/ daß eben durch dieſes Mittel vnſer Gebet eyf-
Eſa. ferig werde/ Eſa. 26. daß eben hierdurch das Wort
Gottes wolgeſchmack werde/ Eſa. 28. daß eben hier-
durch wir præſerviret, verwahret/ ja recht muͤrb/ de-
muͤtig/ vñ zur hinfarth aus dieſer Welt willig gemacht
werden.
Darumb ſollen wir dieſen heylſamen Kelch/ den
Gott einſchencket gerne/ vnnd zwar aus ſeinen Haͤnden
nemen/

Chriſtliche Leichpredigt.
nemen/ Pſal. 116. wir ſollen ſein Joch gern auff vns ne-Pſal. 116.
Matth. 11.
Pſal. 119.
men/ Matth. 11. Wir ſollen ſagen mit David: Herr
du biſt gerecht/ vnd deine Gericht ſind gerecht/
Pſal. 119.
Das iſt eine Lehr/ genommen aus der erſten vnd
andern vmbſtaͤnde/ Wer geklaget/ nemlichen der liebe
David/ vnd waruͤber Er geklaget? vber Angſt/ Noth/
Jammer vnd Elend.
Wir haben fuͤr das andere zu lernen/ Wohin dann
ein glaͤubiger Chriſt in einem ſolchen zuſtand/ wenn er
entweder mit geiſtlicher oder leiblicher Hertzensangſt
beſchweret iſt/ wann er auff dem Siechbette lieget/
ſchmertzen vnd wehtagen empfindet/ wann er gar in den
ſchweren Todeskampf gerathen thut/ wohin ſag ich/ Er
ſeine Zuflucht nemen/ wohin er ſich wenden ſolle. Dann
es iſt doch einem Menſchen angeboren/ vnd in die Natur
gepflantzet/ daß er in Noͤthen anderswo huͤlffe ſuchet.
Da finden wir aber vnterſchiedene art vnd weiß vn-
ter den Menſchen.
Die blinden Heyden haben jhnen ſelbſt Goͤtter auff-
geworffen in groſſer anzahl/ vnd wol in die dreiſſig tau-
ſend/ ſolche Goͤtter vmb huͤlffe angeſprochen.
Einstheils haben zur Sonne vnd zum Mond jhre zu-
flucht genommen.
Die abtruͤnnigen Juͤden/ haben ſich zur Himmels-
Koͤnigin Melechet gehalten/ Jerem. 44.
Ierem 44. Ahaſias nam auch ein vnrechtes Mittel fuͤr/ 2. Reg. 1.2. Reg. 1.
da er zu Baalſebub den Gott zu Ekron ſchickte/ vnd ſich
wegen ſeines Falls raths bey jhm erholte.
CIm

Chriſtliche Leichpredigt.
Im Bapſtthumb weis man keine zahl der jenigen
Nothhelffer/ die vmb huͤlffe vnd rath angeſprochen wer-
den/ da heiſts/ ſo manche Stadt/ ſo manchen Gott haben
ſie/ Jerem. 2.
Ierem.Wir Chriſten aber/ folgen dem lieben David/ vnd
wenden vns zu dem einigen waren Gott vnd Vater im
Himmel/ vnſere Augen ſehen ſtets auff den HErren/ da
2. Reg. 20.kommen wir vnd klagen jhm vnſere Noth/ 2. Reg. 20.
Prov. 18.denn ſein Name iſt das feſte Schloß/ der Gerechte lauf-
Pſal. 130.fet dahin/ da wird er beſchirmet/ Proverb. 18. Aus der
tieffen Noth ruffen wir zu dieſem HErrn/ Pſalm 130.
Pſal. 121.da heben wir vnſere Augen auff zu den Bergen/ von
dannen vns huͤlffe kommet/ zu dem HErrn/ der Him-
mel vnd Erden gemacht hat/ Pſal. 121. zu welchem alle
Pſal. 22.vnſere Vaͤter geruffen haben/ Pſalm 22. Dann von
jhm heiſts/ Omnia omnibus eſt, Er iſt doch allen alles/
wie der heilige Ambroſius redet: Si vulnus deſideras
curare, ipſe Medicus eſt, ſi febribus æſtuas, fons eſt,
ſi iniquitate gravaris, ipſe Juſtitia eſt, ſi auxilio indi-
ges, virtus eſt, ſi mortem times, vita eſt, ſi cœlum de-
ſideras, via eſt, ſi tenebras fugis, lux eſt, ſi cibum quę-
ris, alimentum eſt: Biſtu verwundet/ vnd wolleſt ger-
Exod. 15.ne geheilet werden/ der Herr iſt dein Artzt/ liegſtu
im hitzigen Fieber/ vnd ſehneſt dich nach erquickung/
Zachar. 12.ſo iſt der Herr der rechte kuͤhl- gnaden- vnd Heyl-
Brunn/ Zachar. 12. druckt dich die Suͤnde/ der Herr
Ierem. 23.iſt deine Gerechtigkeit/ Jerem. 23. bedarffſtu huͤlffe/
Pſal. 118.der Herr iſt dein Krafft vnd dein Heyl/ Pſalm 118.
Iohan. 14.grawet dir vor dem Todt/ ſo iſt der Herr dein Le-
ben/

Chriſtliche Leichpredigt.
ben/ Johan. 14. ſehnſtu dich gen Himmel/ ſo iſt der
Herr der Weg/ ſcheweſtu dich vor Finſterniß/ der
Herr iſt dein Liecht/ Pſal. 27. begehrſtu Speiß/ derPſal. 27.
Herr ſelbſt gibt ſich dir zur Speiß vnd Tranck/ Jo-Ioh. 6.
han. 6. Cap. Iſt alſo gut dieſen Herrn anzuruf-
fen/ vnd zu bitten/ dann alle die auff jhn hoffen/ wer-
den nicht zu ſchanden/ Pſal. 25. Er kan es auch wol lei-Pſal. 25.
den/ daß wir jhm vnſere Noth klagen: Er heiſts ſelbſt/
daß wir es thun ſollen/ Pſalm 50. Pſal. 91.
Pſal. 50.
Pſal. 91. Er iſt nicht wie Nero der ſeiner Vnterthanen Kla-
gen vnd Supplicationen alle ins Waſſer geworffen.
Er iſt nicht wie Hannibal/ der in ſeinem Ehren-
ſtand verboten/ daß jhn niemand mehr anſprechen/
noch etwas jhme klagen ſolle: Sondern er erhoͤret Ge-Pſal. 65.
bet/ Pſal. 65. vnſer Hertz iſt gewiß daß ſein Ohr drauff
mercket/ Pſalm 5.
Pſal. 5. Derowegen/ ſo bleiben wir bey dieſem Herrn/
vnd begehren keinem andern nachzueilen/ Pſal. 16. vonPſal. 16.
jhm heiſts:
Wer hofft in Gott vnd dem vertrawt/
Der wird nimmer zu ſchanden/
Denn wer auff dieſen Felſen bawt/
Ob jhm gleich koͤmpt zu handen
Viel Vnfalls hie/
Hab ich doch nie/
Den Menſchen ſehen fallen/
Der ſich verleſt/
Auff Gottes Troſt/
Er hilfft ſeinen Gleubigen allen.
C 2Hinge-

Chriſtliche Leichpredigt.
Hingegen heiſt es auch:
Der Menſch iſt Gottloß vnd verflucht/
Sein Heyl iſt auch noch ferne/
Der Troſt bey einem Menſchen ſucht/
Vnd nicht bey Gott dem HErren/
Denn wer jhm wil/
Ein ander Ziel/
Ohn dieſen Troͤſter ſtecken/
Den mag gar bald/
Des Teuffels gewalt/
Mit ſeiner Liſt erſchrecken.
Laſt vns meine Geliebte/ fuͤrs dritte lernen/ wann
wir vns erkuͤhnen/ daß wir fuͤr Gottes Angeſicht tre-
ten/ vnd demſelbigen vnſere Noth klagen/ was wir denn
ſonderlich vnd fuͤrnemlich von Gott bitten vnd werben
ſollen. Kurtz vnd gut machets der liebe David/ in den
zweyen erklaͤrten Verßlein. Er lehret vns/ daß wir
Erſtlich bitten ſollen:
Pro potenti eductione, vmb herrliche vnd gewal-
tige ausfuͤhrung aus vnſern Noͤthen: Herr fuͤhre
mich aus meinen Noͤthen: Reiß mich heraus/ mache
mir Lufft vmbs Hertz/ ſtelle mich auff freyen Fuß/ laß
mich nicht gequelet/ laß mich nicht ſo geengſtiget wer-
den. Joſeph ward gefuͤhret aus dem Hauſe ſeines Ker-
Gen. 40.ckers/ Gen. 40. Iſrael aus der Dienſtbarkeit Egypti/
Exod. 14.Exod. 14. Alſo ſollen wir auch bitten/ daß vns Gott wol-
le ausfuͤhren aus dem ſchweren Kercker darinnen vnſer
Leib gefangen lieget/ aus der muͤheſeligen Dienſtbar-
keit dieſes Lebens/ Fuͤhre meine Seele aus dem Ker-
cker/

Chriſtliche Leichpredigt.
cker/ betet David im 142. Pſalm/ Fuͤhre meine SeelePſal. 142.
aus der Noth/ betet Er/ im 143. Pſalm/ Fuͤhre meinePſal. 143.
Pſal. 30.
Pſal. 107.
Seele aus der Helle/ Pſalm. 30. Fuͤhre mich aus mei-
nen Engſten/ Pſalm 107.
Wir ſollen bitten fuͤr das andere/ pro clementi com-
miſeratione, vmb hertzliches erbarmen/ vber vns/ vmb
gnediges anſehen vnſers Jammers vnd Elends/ daß
Gott mit ſeinen Gnaden Augen vns anſehen/ vnd die-
ſelben vber vns offen halten wolle/ Ach HErr laſſe dein
Antlitz leuchten vber vns/ vnd ſey vns gnedig/ Ach
HErr erhebe dein Angeſicht vber vns/ vnd gib vnsNum. 6.
Friede: Num. 6. Herr/ hebe deine Augen auff vns/
Johan. 6. Herr/ laß mich Gnade finden fuͤr deinenIoh. 6.
Num. 11.
Augen/ Num. 11. Laß deine Augen ſtets offen ſtehen/
1. Reg. 8. Jerem. 32. Herr thue deine Augen auff1. Reg 8.
Ierem. 32.
vnd ſihe/ 2. Reg. 19. Mein Gott thue deine Augen auff/2. Reg. 19.
Dan. 9. Ja Herr ſihe mein Jammer vnd Elend/ vndDan. 9.
laß dichs jammern/ wie das Elend des Gicht bruͤchigen/Matth. 9.
Matth. 9. wie das Elend deſſen der vnter die Moͤrder ge-Luc. 10.
fallen/ Luc. 10. Laſſe dichs jammern wie den Lazarum/Ioh. 11.
vber welchem dir die Augen vbergegangen/ Johan. 11
Cap. Jſt eben ſo viel als wenn wir ruffen vnd ſchreyen/
Erbarme dich mein O HErre Gott/ nach deiner groſ-
ſen Barmhertzigkeit/ Pſal. 51. Oder/ JEſu/ du SohnPſal. 51.
David/ erbarme dich mein/ Matth. 15. Das greifftMatth. 15.
nun trefflich weit vmb ſich/ das bitten erweichet den
Herrn/ Er kan es nicht laſſen/ ſich vnſer zuerbar-
men/ Jerem. 32.
Ierem. 32. Endlichen/ ſo moͤgen wir auch wol allezeit bitten vnd
C iijbeten

Chriſtliche Leichpredigt.
beten pro peccatorum remiſſione, vm̃ vergebung aller
vnſerer Suͤnden. Dieſes boͤſenGaſts muͤſſen wirfuͤr allẽ
dingen loß ſeyn/ wollẽ wir anders mit froͤlichem Hertzẽ
vnd Gewiſſen von hinnen ſcheidẽ/ wollen wir anders zeit-
licher vnd ewiger ſtraff entfliehen/ vnd entrinnen/ dann
Gen. 6.dieSuͤnde kan Gott nirgends leiden/ auff Erdẽ kan er ſie
nicht dulden/ darumb er den gantzen Erdboden mit der
Suͤndflut geſtraffet/ Geneſ. 6. Im Himmel noch viel-
weniger/ darumb Er den Teuffel herunter geſtuͤrtzet
Apoc. 21.hat. Er leſt auch nichts vnreines oder mit Suͤnden be-
flecktes in ſein Himmelreich kommen/ Apocal. 21. Cap.
Dannenhero alle Heiligen nur dahin getrachtet/ daß
ſie von allen Suͤnden frey vnd ledig wuͤrden.
Solches aber geſchicht nicht durch eigene gnug-
thuung/ nicht durch eigenes buͤſſen der Suͤnden/ nicht
durch abkauffen der Suͤnden/ David ſagt nicht/ HErr
laß dir meine Suͤnde abkauffen/ ablauffen/ HErr laß
dir ſie abbuͤſſen/ Herr laß dir ſie abkrancken/ ab-
handeln/ Jch wil mich ſelber geiſſeln/ oder wil zwan-
tzig/ dreyſſig Meilweges wallfarten lauffen/ oder wil
dir ſo viel vnd ſo viel Opffer darfuͤr liefern/ Nein/ Son-
dern Herr vergib mir alle meine Suͤnde: Erlaſſe
ſie mir: ſchencke ſie mir: verzeihe ſie mir: leſche ſie aus
deinem Regiſter. So ſo machets David/ vnd nicht nur
in dieſem Verßlein/ ſondern vielfeltig im gantzen
Pſalter. Er dencket nicht mit Cain/ daß ſeine Suͤn-
de groͤſſer ſey/ denn daß ſie jhm koͤnte vergeben werden/
Geneſ. 4. Sondern troͤſtet ſich der groſſen Barmher-
Mich. 7.tzigkeit Gottes/ Pſalm 25. Pſal. 50. Es iſt ſonſten
kein

Chriſtliche Leichpredigt.
kein GOtt der alſo vergibt/ Mich. 7. Cap. Dieſer HErrPſal. 103.
aber thuts/ Er vergibt alle Suͤnde/ Pſalm 103. O wie
wol iſt dem Menſchen/ dem die Vbertrettung verge-Pſ. 32.
ben ſind/ dem der Herr die Miſſethat nicht zurech-
net/ dem die Suͤnde bedecket iſt/ Pſalm 32. So bete-Hoſe. 14.
te dorten das Volck/ Hoſeæ am 14. Capitel: Vergib
vns alle Suͤnde/ vnd thue vns wol/ So betete Manaſ-
ſes/ vnnd in Summa alle Heiligen/ Wie vns denn
Chriſtus ſelbſt hat heiſſen beten: Vergib vns vnſere
Schuld.
Hierumb ſorgen vnnd bemuͤhen ſich billich alleSyr. 38.
Krancke/ Syrach am 38. Cap.
Daher auch David es in ſeiner Kranckheit ge-Pſal. 37.
Eſa. 38.
than/ Pſalm 38. vnd Ezechias ingleichen/ Eſa. 38. Cap.
Sonſten wuͤrd dieſe Laſt vns in die Helle druͤcken vnd
ſencken/ die doͤrffte jhren Rachen auffthun/ vnd vnsNum. 16.
Eſa. 5.
verſchlingen/ Num. 16. Eſa. 5.
Das iſts nun/ jhr Meine Geliebte/ was wir in vn-
ſern Noͤten von dem lieben Gott bitten vnd begeren ſol-
len/ vnd da haben wir nicht zu zweiffeln/ daß wir ge-
wiß erhoͤret/ vnd vnſerer bitt gewehret werden. Da ha-
ben wir drey gewaltige Seulen/ darauff wir vns im
Gebet gruͤnden koͤnnen:
Die Erſte iſt vnd heiſt/ promittentis bonitas, diePſal. 50.
gnedige Zuſag vnſers Gottes/ der verſpricht mit deut-
lichen worten/ Er wolle vns erretten/ Pſal. 50. Er
wolle vns erhoͤren/ Er wolle bey vns ſeyn in der
Noth/ Er wolle vns heraus reiſſen vnnd zu EhrenPſal. 91.
machen/ Er wolle vns auch ſettigen mit langem
Leden/

Chriſtliche Leichpredigt.
leben/ vnd wolle vns zeigen ſein Heyl/ Pſal. 91. Er ver-
heiſſet/ ehe dann wir ruffen/ wolle Er antworten/ wann
Eſa. 65.wir noch reden/ wolle Er hoͤren/ Eſa. 65. So groß iſt die
Pſal. 51.Barmhertzigkeit des HErrn/ Pſalm 51. ſo bruͤnſtig iſt
Oſe. 11.
Luc. 1.ſie/ Oſe. 11. ſo hertzlich iſt ſie/ Luc. 1.
Die andere Seule vnſers Gebets/ iſt promittentis
veritas, daß wir wiſſen/ der HErr der die Zuſag vnd
Verheiſſung gethan/ ſey ein warhafftiger HErr. Er
Num. 23.
1. Sam. 15.ſey nicht wie ein Menſch/ daß er luͤgen/ oder jhn etwas
gerewen ſolle/ Numer. 23. 1. Sam. 15. Sondern was Er
Pſal. 33.zuſage/ das halte Er gewiß/ Pſal. 33. Sein Wort iſt die
Ioh. 17.Warheit/ Johan. 17. Himmel vnd Erden muͤſſen verge-
Luc. 21.hen/ aber ſeine Wort vergehen nimmermehr/ Luc. 21.
Ezech. 37.Solte er was zuſagen vnd nicht halten? Er redet ein
Wort/ Er thut es auch/ ſpricht der Herr Zebaoth/
Ezech. 37.
Die dritte Seule heiſt redditionis poteſtas, daß
wir wiſſen/ Gott kan dieſes alles thun/ Er kan fuͤhren
aus allen Noͤthen: Er kan wenden vnſern Jammer vnd
Elend/ Er kan vns aus gnaden vergeben alle vnſere
Suͤnde/ Er hat den Nachdruck/ bey jhm iſt kein ding/
Luc. 1.kein Wort vnmoͤglich/ Luc. 1. Er kan alles thun/ was
Pſal. 115.Er nur wil im Himmel vnd auff Erden/ Pſal. 115.
Pſal. 135.Pſal. 135.
Wolan auff dieſe drey Seulen verleſſet ſich vnſer
dreyeckicht Hertz/ vnd iſt gewiß/ daß auch die Pforten
der Hellen ſolche nicht vberweltigen oder vmbſtoſſen
ſollen/ Sondern wir gewiß erlangen werden/ was/ vnd
worauff wir ſo ſehnlich gewartet vnd gehoffet haben/
die

Chriſtliche Leichpredigt.
die fuͤhrung aus vnſern Noͤthen/ die anſehung vnſers
Jammers vnd Elends/ vnd die gnadenreiche verge-
bung aller vnſer Suͤnden. Das verleihe vns nun Gott
Vater/ Sohn vnd Heiliger Geiſt/ Hochgelobter Gott in
Ewigkeit/ Amen.
Personalia.
WJr ſchreiten nun zu der Perſon des wei-
land Ehrnveſten vnd Hochgeachten Herrn Da-
vid Lotters/ Churfuͤrſtl. Saͤchſ. LandRent-
meiſters ſeligen. Deſſen Curriculum vitæ, vnd Chriſt-
lichen Abſchied Ewer Lieb kuͤrtzlich zuerzehlen.
Er iſt vor vier vnd funffzig Jahren Anno Chriſti
1563. den zwoͤlfften Junij zur Welt geboren/ vnd dem
HErrn Chriſto durch die Heilige Tauffe einverleibet
worden.
Seine Eltern ſind geweſen Herr Chriſtoff Lotter/
damals Churfuͤrſtl. Saͤchſ. Amptſchoͤſſer zu Delitzſch/
vnd Fraw Sibylla/ Herrn Michael Hermanns/ Ham-
mermeiſters zu Lengenfeld Eheleibliche Tochter.
Im Neundten Jahr ſeines Alters iſt er in den elen-
den Waiſenſtand gerathen/ vnd ſeines lieben Vaters
beraubet worden. Ob nun zwar ſeine Mutter eine zeit-
lang jhn zum ſtudiren gehalten/ Er auch luſt vnd lieb
darzu gehabt/ vnd ſich wol angelaſſen/ ſo hat ſie doch
wegen mangel der Vncoſten in die lenge nicht folgen
koͤnnen/ ſondern jhn in die frembde muͤſſen ziehen/ vnd
da ſein Heyl verſuchen laſſen. Wie er denn ſolcher ge-
Dſtalt

Chriſtliche Leichpredigt.
ſtalt anfaͤnglich nachm Cloͤſterlein zu einem von Vitz-
thumb/ hernach gen Prag/ zu einem Herren von Haſſen-
ſtein/ Roͤm. Kaͤyſ. Mayeſt. Rath gekommen/ vnd fuͤnff
Jahr lang trewlich vnd fleiſſig ſeinen Dienſt verrich-
tet hat.
Demnach aber wolgedachter Herr von Haſſen-
ſtein/ in frembde Land verreiſet/ iſt vnſer Herr Rent-
meiſter Anno 1586. hiehero gen Dreßden gezogen/
vnd an den damals anſehligen Cammer- vnd Berg-
Rath/ Herrn Hanſen von Bernſtein/ verſchrieben
worden/ dem er biß in ſein abſterben/ alſo auffgewar-
tet/ daß er ſo balden/ nach des Herrn CammerRaths
Todt/ Anno 1589. in das Churf. RentCammerge-
mach allhier/ zu Dienſten auffgenommen/ anderthalb
Jahr hernach in die Churf. StifftsCantzeley zu Mer-
ſeburg/ vnnd Anno 1592. hieher in die Churfuͤrſtl.
HofeCantzley vber das/ bey werender Adminiſtration
Anno 1595. in die Churfuͤrſtl. Torgiſche Geheime
Cantzley/ zu einem Copiſten/ oder Scribenten/ vnd
von dannen/ Anno 1596. wieder anhero in die Chur-
fuͤrſtliche Rentherey zum Secretario beſtellet worden.
Daß er alſo jmmerdar fortgeruͤcket/ vnd mit ſeinem
wolverhalten/ der Herrſchafft Gnad/ vnd der Herrn
Raͤthe gunſt vnd befoͤrderung/ von Tag zu Tag/ je mehr
vnd mehr erwecket vnd erhalten hat.
Sein Secretariat hat er ſiebenzehen Jahrlang der-
maſſen verwaltet/ daß nicht allein Ihre Fuͤrſtl. Gn.
der Herr Adminiſtrator, ſo woln Ihre Churf. Gn.
Hertzog Chriſtian der Andere/ beyde Chriſtloͤblichſter
gedaͤcht-

Chriſtliche Leichpredigt.
gedaͤchtniß/ Sondern auch vnſer jetzt Regierender gne-
digſter Churfuͤrſt vnd Herr/ gnedigſt vnd wol darmit
zu frieden geweſen/ daheꝛo auch jetzthoͤchſtermeldter vn-
ſer gnedigſter Churfuͤrſt vnd Herr/ jhme etliche Jahr/
den Fuͤrtrag/ in Jagt/ Holtz/ vnd andern jhrer Churf.
Gn. angelegenen ſachen/ anbefohlen/ vnd ein ſolch gne-
digſtes gefallen an ſeiner verrichtung gehabt/ daß mehr
hoͤchſtermeldte Seine Churf. Gn. vor dreyen Jahren/
das wichtige fuͤrnehme Ampt eines LandRentmeiſters
jhme auffgetragen/ welches er bis Dato auch alſo be-
ſtellet/ daß Seine Churf. Gn. jhn gern lenger hetten
am Leben ſehen vnd wiſſen moͤgen/ Ihme auch mit
dero Churfuͤrſtl. Mund/ vnd vnter jhrer eigenen Chur-
fuͤrſtlichen Hand das Zeugniß geben/ daß ſeine Churf.
Gn. an jhme einen trewen fleiſſigen Diener/ vnd an
ſeiner vnterthaͤnigſten auffwartung/ ein gnedigſtes ge-
fallen gehabt hetten.
Vor drey vnd zwantzig Jahren/ vnd alſo Anno
1595. hat er ſich mit ſeiner jetzthinterlaſſenen viel-
betruͤbten Wittib/ dazumal Jungfraw Catharinen/
Herrn Matthiæ Hanuſchens auch Churf. Saͤchſ. Land-
Rentmeiſters ſeligen Eheleiblicher Tochter/ in den
Heiligen Eheſtand begeben/ vnd darinnen/ als er zu
erſt Neun Jahr ohne erzeugte Leibesfruͤcht gelebet/
vier Soͤhne vnnd eine Tochter durch GOttes Segen
bekommen/ darvon zwene Soͤhne ſelig verſtorben/
zween aber/ vnd eine Tochter/ noch als kleine vnd vn-
erzogene Kinder/ Gott helffe lang vnd gluͤcklich/ am
Leben.
D ijSein

Chriſtliche Leichpredigt.
Sein Chriſtenthumb belangend/ iſt er jederzeit der
reinen Evangeliſchen Lehr zugethan geweſen/ hat Got-
tes Wort lieb gehabt/ ſein Gebet zu Gott andaͤchtig ver-
richtet/ das Wort Gottes fleiſſig angehoͤret/ das Hoch-
wuͤrdige Sacrament des Leibs vnd Bluts Jeſu Chriſti
offt gebrauchet/ die ſeinigen zur Gottesfurcht vermah-
net vnd angehalten/ mit ſeinem Nechſten ſich ſchiedlich
vnd friedlich vertragen/ jhme die Werck der Lieb vnd
Barmhertzigkeit erwieſen vnd geleiſtet.
Wie er aber den Namen Davids gehabt/ alſo hat er
auch certo modo, vnd auff gewiſſe weiſe den zuſtand
des lieben Davids in etwas erfahren. Dann es bey ſei-
nem Chriſtenthume an Angſt des Hertzens/ an Noͤten/
Jammer vnd Elend/ an Creutz vnd Truͤbſal auch nicht
gefaͤhlet. Sintemal er nicht allein zweyer lieber Soͤh-
ne baldes abſterben mit hochbekuͤmmerten Hertzen hat
erleben/ beſondern auch bey der andern Kinder zuge-
ſtoſſenen vielfeltigen vnnd ſorglichen Schwach- vnd
Kranckheiten/ manche ſorgen/ forcht/ ſchrecken vnd be-
truͤbniß außſtehen muͤſſen. Hierneben ſo hat er mit
ſich ſelbſt viel zu thun gehabt/ vnd allerley beſchwer-
lichen vnd gefehrlichen Kranckheiten ſtets vnterworf-
fen geweſen. Dahero er ſich gar eigentlich ſchonen
muͤſſen/ vnd ein gantz meſſiges Leben gefuͤhret/ in hoff-
nung hierdurch vorzubawen/ daß die bey jhm gewoͤhn-
lichen Kranckheiten deſto leichter vnd lenger auſſen blei-
ben ſolten.
Es hat aber dem lieben Gott anders gefallen/ wel-
cher vber jhn verhenget/ daß den 12. Martij dieſes lauf-
fenden

Chriſtliche Leichpredigt.
fenden Jahres der Stein jhn hefftig angegriffen/ an-
dere zufaͤlle mehr zugeſchlagen/ vnd die Mattigkeit ſehr
vberhand genommen hat. Weiln Er ſich dann ſelbſt
beſchieden/ daß ſolche anſtoͤß offt den Todt gar auff den
Ruͤcken truͤgen/ hat er ſich bald zu einem ſeligen Abſchied
bereitẽt/ fuͤr ſeinem Gott ſich gedemuͤtiget/ ſeine Suͤn-
den erkennet vnd bekennet/ vmb gnade gebeten/ die
Heilige Abſolution vnd das Hochwuͤrdige Abendmal
heut acht tage jhm reichen laſſen/ vnd ſich geduͤldig dar-
ein ergeben/ wie es der Allmechtige nach ſeinem Vaͤter-
lichen willen mit jhme ſchicken wolte. Dergleichen er
auch Morgen acht tag/ als ich jhn beſuchet/ vnd aus Got-
tes Wort mit jhm geredet/ ſich erklaͤret hat. Er habe ſich
nun mit Gott verſoͤhnet/ Er glaube/ daß er des HErrn
ſey/ Er lebe oder ſterbe.
Neben andern Spruͤchen die jhm fuͤrgehalten wor-
den/ hat er inſonderheit das erklaͤrte Spruͤchlein gar
offt vnd viel gebrauchet/ ſtets gebetet vnnd geſaget:
Ach Herr JEſu die Angſt meines Hertzens iſt
groß/ fuͤhre mich aus meinen Noͤthen/ Sihe an
meinen Jammer vnd Elend/ vnd vergib mir alle
meine Suͤnde. Welches dann ein rechtes Sterbge-
betlein iſt/ vnd ob es ſchon wenig Wort hat/ ſo iſt es
doch wichtig/ wie Ewer Lieb jetzo angehoͤret. Er iſt
auch dieſer ſeiner Bitt am nechſten Donnerstag zwi-
ſchen zehen vnd eilff vhr/ da er ſelig verſchieden/ von dem
lieben Gott in gnaden gewehret/ vollkoͤmlich aus ſei-
nen Noͤthen gefuͤhret/ ſein Jammer vnd Elend angeſe-
hen/ vnd jhm alle Saͤnde vergeben worden.
D iijGegen

Chriſtliche Leichpredigt.
Gegen ſieben Vhr Abends hab ich jhn beſuchet/
vnd nicht vermeynet/ daß ich jhn in der TodesArbeit
gleich antreffen wuͤrde/ Befand aber/ daß es gleich an
ein ſcheiden gehen wolte/ vnd ob man ſchon vermeynet/
daß er nunmehr nicht hoͤren oder was verſtehen wuͤr-
de/ ſo hab ich jhm doch zugeſprochen/ bey ſeinem Tauff-
namen geruffen/ vnd gefraget/ ob er ſehe vnd mercke/
daß ich mit jhm reden thete? welches er mit neigung
ſeines Haͤupts bejahet hat. Hierauff ich jhm ferner zu-
geredet/ Er ſolte ſich fuͤr dem Tod nicht fuͤrchten/ ſon-
dern einen guten Kampf kaͤmpffen/ Glauben vnd gut
Gewiſſen behalten/ nicht zweifelnde/ daß jhm allbereit
beygeleget ſeye/ die Cron der Gerechtigkeit/ die jhme
Chriſtus Jeſus auffſetzen wuͤrde/ Er ſolle nur getrew
bleiben bis in Todt/ Er ſolle ſeine Seele Gott befeh-
len/ Er ſoll in ſeinem Hertzen ſprechen: Herr JEſu
nim meinen Geiſt auff/ Vater in deine Haͤnde befeh-
le ich meinen Geiſt/ Er ſolle auff Chriſtum Jeſum le-
ben vnd ſterben/ denſelben in ſeinem Hertzen bis auff
den letzten Seufftzer behalten.
Wofern Er nun dieſes gehoͤret habe/ vnd der trew-
hertzigen vermahnung zu folgen gemeinet waͤre/ So
ſolte er ein Zeichen von ſich geben/ daß man ſein Gemuͤt
vnd Gedancken ſpuͤren koͤnte/ hat Er/ in beyſeyn etlicher
vmbſtehender Perſonen/ da ich ausgeredet/ mich wol-
angeſehen/ das Haͤupt zimlich ſtarck geneiget/ vnd ſein
Hertz alſo deutlich entdecket/ daß Er auff Jeſum Chri-
ſtum leben vnd ſterben wolle. Derowegen ich jhme
noch einſten die gnadenreiche vergebung aller ſeiner
Suͤnden

Chriſtliche Leichpredigt.
Suͤnden mitgetheilet/ den gewoͤhnlichen Segen vber
jhn geſprochen/ vnd das Vater vnſer/ mit den vmbſte-
henden vmb ein ſeliges ſanfftes Sterbſtuͤndlein/ gebe-
tet habe. Welches Gebet der trewe/ barmhertzige Gott
bald erhoͤret/ jhn herrlich aus allen Noͤthen/ noch ſelbi-
gen Abends/ zwiſchen zehen vnd eilff Vhr/ gefuͤhret.
Derſelbe verleihe dem Leib in der Erden/ eine ſanffte
Ruhe/ vnd an jenem Tage eine froͤliche Aufferſtehung/
vns aber allen eine ſelige nachfarth/ vmb Jeſu Chri-
ſti willen/ Welchem ſampt dem Vater vnd Heiligen
Geiſt/ Lob/ Ehr/ Preiß vnd Danck geſaget ſeye/
von Ewigkeit zu Ewigkeit/
AMEN.
ENDE.
