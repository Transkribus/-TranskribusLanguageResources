Zum anndern soll e. G. ich zuberichten nit vnderlassen, das bey etlichen jarn, seitmallen das schmelzwerch alhie meiner verwaltung, aufgericht vnd in arbait khumen, von Schwaz herein zu notturfft gemelts schmelzwerchs schmelzer, holzknecht, koller vnd dergleichen arbaiter verordnet worden, welche nun nit allain bei ir frh. Dt. hanndls verweser, mit hinaus nembung (?) allerlaj pfennbert (?) zu irer vnnderhaltung, merers als ir besöldung ertragt, ausstenndt machen, sonndern haben die merern auf Gufidaun, Vilneß vnd an etlichen orthen bei den würthen vnd weinschennckhen, zu 10, 15 vnd 20 ff, woll auch daryber schulden gemacht. Darumben sy nun vor mir (?) fürgenomm vnnd beclagt werden, vnnd weil alle pfennbert zu irer narung in so hochen werth khumen, ist gleich nit woll müglichen, das sy bej irem bestimbten wocherlon, solliche schwäre schulden 

