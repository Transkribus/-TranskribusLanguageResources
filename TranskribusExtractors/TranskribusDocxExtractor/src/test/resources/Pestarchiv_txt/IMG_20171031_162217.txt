Edl, gestrenng, hochgelert, vesst, gnedig vnnd gebietennd herrn, 
nachdem eur G. mir hieuor auf mein vnnderthenigs suppliciern auf mein newerfunden pley perckhwerch bei Sannt Johanns im Zargenpach vnnder Flanndrer albm 100 ff für zustreckhen etc., ainen schrifftlichen beuelch, auf dem herrn Gebhart, factor zu Schwaz gnedigelich mitgetailt, der hat mir darauf ain schreib auf Joachimen Weitgasser, perckhwerchs verweser zu Clausen, so wol auch auf der fr. Dht. verweser zu Sterzing, Georgen Clausner zuegestellt , das sy beede, doch imfal der Clausner seiner diennsts geschäfft halben nit kinte, durch irer Dht. einfarer Georgen Pacher, das perckhwerch zubefarn vnd zubeseitigen. Alls aber der Clausner, so mir geschäfft halben nit farn kinden, hat er daselb gedachtem Pacher an seiner stat zuuerrichten beuolch, der alls dann mit mir zu dem verweser zu Clausen Joachimen Weitgasser ganngen vnnd mit ime die besicht einnemen wellen. Es hat aber ime Weitgasser nit fueg samb welln sein, also ist der Pacher anstat
